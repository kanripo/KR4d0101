# -*- mode: mandoku-view; -*-
#+TITLE: 長興集
#+DATE: 2015-08-24 23:54:21.403512
#+PROPERTY: ID KR4d0101
#+PROPERTY: BASEEDITION WYG    
#+PROPERTY: JUAN 卷十
<pb:KR4d0101_WYG_010-1a>¶
欽定四庫全書¶
　長興集巻十　　　　　　　宋　沈括　撰¶
　　潤州金山二使君祠堂記¶
江南為國時升揚潤宫室邑閭環江相望金山能盡有¶
三州山川之盛觀衣冠往還非東府西川之貴人大族¶
則諸侯之重客也其舊勢餘澤至本朝為之借資出力¶
者尚未衰也慶厯中錢使君因其徒以罪相訟訴於有¶
司擊去其主者而表以為禪院使呉僧瑞新居之其徒¶
<pb:KR4d0101_WYG_010-1b>¶
度其勢不能復得所欲一夕火其居比東方明一山盡¶
赭新既至因其殊破一刀刮去故跡隤髙培下穹下大¶
谷一日皆變化隳殘人始莫不怪之已而為廣堂複殿¶
翼然臨無窮之大江菑巨石梁魚鼈之宅朝江而暮廬¶
殆於必完矣㑹新死復中廢為講舍乆之鞠使君復召¶
禪者達觀圓通代居之或卒或去至宜覺師相因十餘¶
年斤斧之聲相聞而昔之言金山之盛者今復過之矣¶
予少時自金陵來潤州初望見金山纔若鳬雁𣺌𣺌浮¶
<pb:KR4d0101_WYG_010-2a>¶
沉江波中順流張帆不半日至其下予猶記其室廬略¶
皆鹵莽非若今之嚴煥也未三十年而廢興且三四然¶
每廢輙復加壯雖任之在其主者而能使之興且在二¶
使君也熈寧四年寳覺師為二使君之祠於山中而求¶
予文以記其說曰二人之才能皆為潤人之所思不獨¶
寺之所賴者如此云錢使君名彦逺官終祠部員外郎¶
鞠使君名真卿今為太常丞集賢校理知普州寳覺南¶
漳道人務周也¶
<pb:KR4d0101_WYG_010-2b>¶
　　筠州興國寺禪悅堂記¶
嘉祐中予客宣之寧國邑溪之西有古佛寺垣棟顛夷¶
叢薈之間披道至其下僅若有人跡而學者守静居之¶
比三年則山嘯木偃複宫曼閣嵬嶪於溪山之間既完¶
矣其所以動其邑人使之輸財捐力凡一櫋櫨塗藁之¶
細皆出静之梱致已則委之而去莫知其所抵後十四¶
年予自禁廷謫守宣州一日典客以佛者見望其貌則¶
静也徐問其所從來曰客髙安郡之興國寺即其廬為¶
<pb:KR4d0101_WYG_010-3a>¶
浮圖髙數百尺而又使郡人呉文忠與其弟文讃賦泉¶
二百萬闢大堂於其下堂成榜其目曰禪恱而未有以¶
傳其績所以輕千里篾山川之阻以至於宣將子是請¶
所以侈堂之成工而願有以告於其後也予聞之佛之¶
為教凡所為廟塔器飾飲食起居一莫不寓於法於其¶
間不獨其道有以動人而學其法者多能自處於得䘮¶
勢利之外以其無待於勢乃能使不役於勢者為之用¶
以其不覸於利乃能使覸於利者為之忘其所樂以徇¶
<pb:KR4d0101_WYG_010-3b>¶
之此静之所以屢為宫廬之壯而力嘗若有餘者豈其¶
所操任者獨能果於衆人乎静之言曰其堂之袤可以¶
飯千人其廊疎徼道麗嚴宏傑可以獨名於大江之西¶
也天下之言宫祠之盛者無越於江西是堂也又將闖¶
然獨賢於其間至此知静始棄邑溪之勤不翅若一敝¶
帚殆不足難也佛之所為寓其法於事物之間其微至¶
於無所不在而語言文字為蘧篨則子復可言予之所¶
能書蓋静之所欲言而主子以為之説者如此而已元¶
<pb:KR4d0101_WYG_010-4a>¶
豐三年二月庚午記¶
　　蘇州清流山錢氏奉祠堂記¶
姑蘇錢君僧孺將謀葬其親而築館於其側歲時率其¶
羣子弟族人祭拜其間凡家有冠婚大事則即而謀焉¶
以謂古之為養者端韠縉紳俯仰跋屈極朝夕之勤以¶
為不足而又博求天下之善道良友廣居吉服以成其¶
志及其捐居處之安晏行之樂而退即於山林丘墓禽¶
棲草伏之野其將委形而待化乎壤冗之間即將乗變¶
<pb:KR4d0101_WYG_010-4b>¶
倐散以逰乎混茫杳渺之間固莫可得而知也就其所¶
知者登髙則有懐歸思逺之意安居則有春秋霜露之¶
感發乎人之自然則夫親之所安者為倘在是也於是¶
下龍塘之水陟飛泉之山得地之奥焉俯而可濯者清¶
流之泉依而可室者秀嶺之麓四逰而可望者荻胥之¶
野與彭陽之丘也夫其連山起其左大湖支其右近者¶
若趨逺者若翔四時之物遞迎而遞化者交於逰目之¶
所及山深而土良木茂而泉清朝霏夕隂吐翕變化於¶
<pb:KR4d0101_WYG_010-5a>¶
簷櫨之間可以思可以悲可以樂此館之大槩也錢君¶
好學有才志論當世事慨然喜於有為其追先述志以¶
成其福禄使後世守之而弗墜者豈但以此而已耶¶
　　泗州龜山水陸禪院佛頂舍利塔記¶
龜山西壓大淮其枝自舒蓼漫衍而北度盱眙之𡵻東¶
折其勢垂盡而一峰巍然壁挂踵曳大淵縈淮墳蹂博¶
野壓奔流之滙縻大菑不能窮其深也世傳淮靈伏其¶
下怪風暴浪翕忽崩怒山淵投播飛鳥震落而覆舟發¶
<pb:KR4d0101_WYG_010-5b>¶
野其害被於數州祥符中淮南至行師始營佛寺於山¶
之陽偶象數百皆爚金為之所以鎮淮祇走龍蜃以為¶
水暴者力未就而門人自信繼其業相因數十年江淮¶
之間揭貲幣轉材篚粮即工於山下者相尾於道慶厯¶
中詔遣中貴人持佛頂骨舍利亟以金塔坎於山脇於¶
是即山為官逶虵登降環絡彌布中為浮圖十有三成¶
為髙二百有五十尺面峙峻閣而複殿翼其後廊疎勾¶
繚下濱淮澨至於天清景明洪流凝湛釋鏤之飾浮動¶
<pb:KR4d0101_WYG_010-6a>¶
波間鐘梵之聲飄飄下上於杳渺之際舟楫出於其下¶
者莫不為徘徊翔佯掇操而仰望躊躇者乆之予往來¶
淮泗之間經於是山者殆數千每至必翔集顧慮無風¶
波之虞然後敢濟近歲過之則舟人鼓氣自若無復向¶
日危懼恂慄之色問其居人則指以語予曰今之操髙¶
刺舟而濟處則異時之大淵深潭也其説以為汴流之¶
所堙然汴之始鑿於西漢元成之間距今濁河之委貫¶
淮而東者千有餘歲惟審之淵不於此時泯漫而乃驟¶
<pb:KR4d0101_WYG_010-6b>¶
堙於數十年之間則其謂之禬禳消伏之所為固未容¶
辨也觀龜山之為袤不能數里而宫廬像塔美奥之如¶
此蓋其經營以終其績者自信師之裔宗衍者衍主是¶
山且三十年人信衍故衍得以發其才於宫廬像塔之¶
美自至行發其原再傳至於衍而後細大之物無一不¶
具以匹夫之勢徒步以就萬金之室者豈易為力哉方¶
天下至治極盛四方朝貢餉䭞於京師舟車道其下者¶
居天下十分之七竒風駭浪不作人得以嘯歌俯偃以¶
<pb:KR4d0101_WYG_010-7a>¶
濟不測之大險别其為神靈所擁而宫廟為之馮翼斯¶
亦理之宜有者况其覺寂之所寓理相㝠絶詎可以起¶
作之意識而欲窮其變神者哉¶
　　宣州石盎寺傳燈閣記¶
凡所謂山川國邑一切空有動寂諸相其廣塵若沙之¶
無窮有大聖人出曰是皆妄也以為妄者亦妄也道不¶
二不二也者非一也唯不二與非一則名尚無所寄况¶
其為言也於是有一乗三乗十二分七拘眩十二韋陁¶
<pb:KR4d0101_WYG_010-7b>¶
無盡藏法遣一切妄執有大聖人出曰是亦妄也法無¶
作無住至於無説無說亦妄也則有一語一黙一眴搖¶
屈伸而具百千億塵沙法門其為術可謂至約矣釋迦¶
以是付之迦葉世相傳述其流入於中國記其說者其¶
積又且數百巻嗚呼多哉宣州石盎寺有孚師少逰四¶
方得禪者學以歸又欲廣其傳於異時悉聚其書營複¶
屋以藏之曰傳燈閣或謂書為道之累所以釋書而傳¶
之以心又將收其客智澤粕以寓古人之所棄豈正法¶
<pb:KR4d0101_WYG_010-8a>¶
眼之謂也予以謂無傷也是欲使人無言者言何預哉¶
孚之所欲者傳夫豈傳書也茍得其人雖十二韋陁藏¶
相本空寂茍非其人毗耶據坐未易識辯知其所以為¶
善巧方便奚至翦翦計較於理相筌筏之間哉¶
　　延州重修嘉嶺英烈王廟碑記¶
元豐四年春夏戎黜其長引兵擾邊本道以驛聞詔有¶
司夏罪當治出虎符發諸道兵㑹陜西河東六經絡四¶
十七將步騎數十萬同日西討鄜延路師出之日天子¶
<pb:KR4d0101_WYG_010-8b>¶
遣使者出内庫香劑上自封書以授守臣以禮告於英¶
烈之祠師出上郡破黨項之衆七萬於圁上執夏人徇¶
地至五原而還凡師所至無風雨霰雹疾癘之災軍還¶
預有功於是行者莫不貴顯恵養獨神有是克相國師¶
物無震奰晏晹順遂不愆師求爵號祭秩其尊而宫室¶
痺陋未稱位號無以示天子尊顯嚴報之意於是賜度¶
支錢三百萬因舊祠而新之凡其皇廬盥燔糦湢之舍¶
儐裸之位至於牲豆容物莫不備稱祠當師牙之南山¶
<pb:KR4d0101_WYG_010-9a>¶
髙木蕃蓊然上出城堞之杪而室棲其椒歲時禬薦旗¶
纛杳藹鏞罄之聲聞於五城祠且作求有以表神之烈¶
著見於後世跡神之所由興而邑之人無可與考信者¶
有司發故祠之壁乃得昔人所記數篇掇其雅馴可跡¶
者自魏黄初二年二月乙丑天有大聲而星隕於烏水¶
之隂顔上大覆如車若有人植其上者蓋石也赫連勃¶
據有朔方始尊而祠之唐末北平王髙萬興節制彰武¶
軍有所感於神名其山嘉嶺而石人之祠始盛於此康¶
<pb:KR4d0101_WYG_010-9b>¶
定中黨項入廬關州發卒迎戰為勇所遮於拷栳城黨¶
項襲虚薄延州一夜且轒輼厭旦將危西州州之人禱¶
於嘉山中夜大雪虜驚起視南山草木皆兵也於是師¶
潰而歸始命爵為威顯公凡有所祈薦肅若有物應之¶
嵗輒大禳上即位復尊神為英烈王其祕怪神物發見¶
於人者至是有加焉惟物之無所趣者為無所選於道¶
有所趣則有從有逆從之至至於無所選於道則天與¶
政一而鬼神之情不為難知道有所逆其趣異其歸日¶
<pb:KR4d0101_WYG_010-10a>¶
以相逺故天與政不相為用而鬼神物怪發為竒傀以¶
干害於政事其趣日以相逺則其情不足以相知道不¶
足以相命不足以相知則其發必謂之竒不足以相命¶
則其接必至於有害故先王之政理於此而天地鬼神¶
陟降先後出於一道主上以道命興四方之才以義用¶
天下朝廷百官政令法度下至於交萬物莫不有道隂¶
陽寒暑小大之物無不茂阜飭和山川墳衍神姦不作¶
而赫靈異物往往發為嘉祥顯貺難功美利以涵被天¶
<pb:KR4d0101_WYG_010-10b>¶
下上方虚己退挹歸功於鬼神誠信並薦而禮命爵秩¶
興降涗徹之文視以下上天下知其為安息利遂而莫¶
能名其成功此宜有所形容蹈嘆昭神之貺以顯揚天¶
子之盛徳著在金石傳之無窮其詞曰¶
髙奴額額　烏水其下　維魏黄初　有命來舍¶
逮今千年　神食兹土　歲無雹晹　民不疲瘦¶
厯世數十　我宋受命　始啟爵宇　爰自康定¶
康定之師　虜狨塞門　&KR0008;我戎行　赫然有聞¶
<pb:KR4d0101_WYG_010-11a>¶
夏人惛驕　婦驁不綱　自覆其巢　噪徒以狂¶
跳人綏徳　將㦸我疆　帝震夏(闕/)　大興師征¶
超圁漸河　拔其九城　始剪撫寧　最以萬馘¶
遂殱葡萄　至於左澤　凡師所經　罔有災謫¶
惟帝時動　與天降陟　帝不名功　散圖爾肄¶
人懋爵頒　神襲命祀　廟貌黝陋　不稱祭秩¶
發幣太府　考是燕室　烏水湯湯　騃鼓洋洋¶
新宫既荒　神具樂康　騃鼓崇崇　神格新宫¶
<pb:KR4d0101_WYG_010-11b>¶
鑾車畫&KR1042;　翩其以風　有風自惟　神御肴䔩¶
薦盥興伏　旗旐煜煜　有風自樾　神陟在墳¶
笙鏞鼓神　我舞踆踆　神錫有年　以風以雨¶
神錫晉夀　式燕式譽　多黍多稌　嘉山之下¶
無悔無怒　神職伊祐　帝撫萬方　天鑒惟徳¶
神罔怨恫　孰非帝力　行則在上　居則在憺¶
莫逺莫忘　五城是瞻¶
　長興集巻十¶
