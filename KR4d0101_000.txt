# -*- mode: mandoku-view; -*-
#+TITLE: 長興集
#+DATE: 2015-08-24 23:54:21.253485
#+PROPERTY: ID KR4d0101
#+PROPERTY: BASEEDITION WYG    
#+PROPERTY: JUAN 提要
<pb:KR4d0101_WYG_000-1a>¶
欽定四庫全書　　　　　集部三¶
　長興集　　　　　　　　别集類二宋¶
　　提要¶
　　　　(臣/)等謹案長興集十九巻宋沈括撰括有夢¶
　　　　溪筆談已著錄陳振孫書錄觧題載括集四¶
　　　　十一巻南宋髙布嘗合沈遼沈遘二集刻於¶
　　　　括蒼題曰呉興三沈集此本巻末題從事郎¶
　　　　處州司理叅軍髙布重校一行葢即括蒼所¶
<pb:KR4d0101_WYG_000-1b>¶
　　　　刻本也括博聞强記一時罕有其匹所作筆¶
　　　　談於天文算數音律醫卜之術皆能發明考¶
　　　　證洞悉源流而在當時乃不甚以文章著然¶
　　　　學有根柢所作亦宏贍淹雅具有典則其四¶
　　　　六表啟尤凝重不佻有古作者之遺範惜流¶
　　　　傳既乆篇帙脱佚闕巻一至巻十二又闕巻¶
　　　　三十一又闕巻三十三至四十一共二十二¶
　　　　巻勘騐諸本亦皆相同知斷爛蠧蝕已非一¶
<pb:KR4d0101_WYG_000-2a>¶
　　　　日宋文鑑及侯鯖錄諸書載括詩什頗多而¶
　　　　集中乃無一首又史稱括為河北西路察訪¶
　　　　使條上三十一事皆報可其他建白甚衆而¶
　　　　集中亦無奏劄一門葢皆在闕巻之中矣又¶
　　　　案三沈之中以括集列遘集之後實則行軰¶
　　　　括為長書錄觧題曰括於文通為叔(案文通/沈遘之)¶
　　　　(字/也)而年少於文通世傳文通常稱括叔今四¶
　　　　朝史本傳以為從弟者非也文通之父扶扶¶
<pb:KR4d0101_WYG_000-2b>¶
　　　　之父同括之父周皆以進士起家官皆至太¶
　　　　常少卿王荆公誌周與文通墓及文通弟遼¶
　　　　誌其伯父振之墓可考云云其辨證甚明元¶
　　　　修宋史仍以括為遘之從弟殊為舛誤今據¶
　　　　陳氏之説附正其失用以見宋史踈舛不足¶
　　　　盡為典據焉乾隆四十六年十一月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
